---
slug: Møte
title: Møte med Norsk Stein
authors: gk
tags: [ns, deponi, møte]
---

## Norsk Stein har slutta med sjødeponi!

 

Dette var ein av dei tinga me fekk vita på møtet for ressursgruppa nærmiljø hjå Norsk Stein  fredag 23.september. Me i La Sandsfjorden leva! synest dette er svært gledeleg og me takkar alle naboar og medlemmer som har bidratt med biletdokumentasjon, varsel og lesarbrev i denne saka; ingen nevnt ingen glemt!

 

Likevel hadde me aldri fått merksemd utan at Erling Svensen  gav oss fotodokumentasjon og at Norges Miljøvernforbund har bidratt til å setja fokus på saka. Utviklinga i deponisakene i andre fjordsystem som Førdefjorden syner ei miljørørsle som har både handlekraft og gjennomslag.  

 

Vidare blei også sagt at konsernet arbeidde med å stabilisera den allereie deponerte massen.

Mange viktige tema knytt til støy, måling av støy, støv, måling av støv, naturen vår og kommunikasjon var på dagsorden. Mellom anna arbeider konsernet med ein digital meldeteneste der meldar kan leggja inn bilete.

 

Møtet for ressursgruppa nærmiljø Norsk Stein samla ein fin liten flokk, men me kan godt  bli fleire som møter. For at du skal kunna delta på desse møta og motta referat, må du senda inn rett e-postadresse slik at konsernet når deg. 